**Я живу з Юлею вже 9 днів**. За цей час я встиг відчути веселощі, радощі, але і суперприємні емоції. Інколи мені здавалося, що все добре, інколи, що все навпаки — жахливо погано. Я прямолінійна людина (навіть тоді, коли у собі не впевнений), тож я завжди говорив про ці випадки з Юлею і ми доходили якихось висновків.

Але **щось завжди залишалося після наших розмов**, ніби вони не допомагали, хоча насправді це і не було так. Зараз я усвідомив, що цей залишок — мій брак особистих кордонів у нашій взаємодії.

**Юля — це сильна людина**, до якої я ще з нашого знайомства пасивно застосовував свій спосіб мислення “ну, я шарю більше за неї у громадському секторі, тож я зможу її наставляти”. Цей спосіб явно не спрацював, адже я помічав ознаки комплексу неповноцінності на фоні Юлі, бо ж вона вміє монтувати і отримує за це гроші, вміє дизайнити, наставляє людей і вони реально її слухають та дякують, вміє готувати, має досвід самостійного життя, завжди така важна… і ще 100500 речей.

Я відчував себе неповноцінно на її фоні, а разом із тим боявся їй не вгодити і часто намагався пристосуватися до неї, ігноруючи свої потреби, не відчуваючи сили про них говорити, відчуваючи, що я маю значно менше компетенцій, ніж насправді тощо. 

Наскільки я зрозумів, я занадто багато нас порівнював, адже насправді ми просто різні. Всі ми тут заради того, щоб чогось навчитися, а не просто всім розповідати про досвід у певній сфері. Особливо ця думка важлива для мене зараз, адже у перший тиждень довгострокового волонтерства я почав боятися, що я знову не дійду до дій — лише буду щось планувати і думати.

Я дійшов висновку, що це фікситься через визнання відсутності певних навичок, своєї неідеальності, та готовності працювати із цим, адже я, наприклад, не знаю, як зробити класний візуал для посту для проведення лекції.

**Повертаючись до питання Юлі.** До кордонів. Часто, через те, що я втрачав самооцінку на фоні її навичок та знань (хоч їй і 21, а не 18 та вона приклала значні зусилля до їх отримання), мої кордони починали просто зникати, що можна було простежити у мовчазливості, самотньому відокремленні від групи, прийнятті всіх обставин, які я можу змінити, як факту і так далі…

*Особисті кордони — це не тільки нормально, але і musthave.*
- нормально говорити, що тобі некомфортно і неприємно, коли тебе хоч і жартівливо, але “булять” дві дівчини, з якими ти відчуваєш мало спільного, але з одною з яких ти ще й живеш
- нормально просити не робити чогось
- нормально просити вчасно мити посуд, або принаймні ножі
- нормально наполягати на навзаємному постійному триманні в курсі щодо своїх планів
- *все, що стосується того, як мені буде комфортніше — нормально, навіть якщо здається егоїстичним, адже егоїзм є раціональним*

Відповідно, я говоритиму про все, про що відчуватиму потребу говорити. Навіть, якщо це некомфортно. У цьому мені допоможе опрацювання книги “Сила волі” Макґонаґал.

[[Опрацювати “Силу волі”]]